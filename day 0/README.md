
  
দিন-০

পাইথন কিভাবে কাজ করে সেটা শিখার চেষ্টা করবো:

পাইথন হচ্ছে একটা ইন্টারপ্রেটেড অবজেক্ট ওরিয়েন্টেড,হাই লেভেল ল্যাঙ্গুয়েজ এবং এটি প্লাটফর্ম  ইন্ডিপেন্ডেন্ট।
এইগুলা কি! খায় না মাথায় দেয়? আস্তে আস্তে দেখবো আমরা!

আমাদের কম্পিউটার খালি ০ আর ১ বুঝে, এখন আমাদের যদি এমন সরাসরি ০ ১ দিয়ে প্রোগ্রামিং করতে বলতো তাইলে আমার মতো আনেক অলস মানুষ প্রোগ্রামিং এর ধারে কাছেরও আসতো না। তাই আমাদের মতো মানুষ গুলার কথা চিন্তা করেই  এবং প্রোগ্রামিং কে আরও  হিউম্যান ফ্রেন্ডলি করতে হাই লেভেল ল্যাঙ্গুয়েজের অভির্ভাব ঘটেছে। যাতে কমপ্লেক্স মেশিন কোড না লিখে মানুষ সহজেই বুঝতে পারবে এমন কোড লিখতে পারে। 
এই মানুষ আর কম্পিউটারের মাঝে দোভাষি হয়ে কাজ করে 'ট্রান্সলেটর' নামক  এক প্রসেসর । এই মহান ব্যাক্তি ই আমাদের লেখা হাই লেভেল ল্যাঙ্গুয়েজ কে  এমন ভাবে কনভার্ট করে জেনো কম্পিউটার বুঝতে পাড়ে।  

```
৩ ধরনের ট্রান্সলেটর আছেঃ
১। কম্পাইলার
২। ইন্টারপ্রেটার
৩। এসেম্বলার
```

এসেম্বলার নিয়ে এখানে আলোচনা করবোনা।

কম্পাইলার জিনিস টা কি?
এইটা হাই লেভেল এর ল্যাঙ্গুয়েজকে সরাসরি লো লেভেলে বা মেশিন ল্যাংগুয়েজে কনভার্ট করে। এছাড়াও এইটা এক ল্যাঙ্গুয়েজ কে অন্য ল্যাঙ্গুয়াজে কনভার্ট করতে পারে। 
কিন্তু এইটার বৈশিষ্ট  হচ্ছে এইটা 'একসাথে সম্পুর্ন কোড' কে কনভার্ট করে ফেলবে।

ইন্টেরপ্রেটার কি?
এইটাও এক কাজ ই করে তার খালাতো ভাই কম্পাইলারের মতো । কিন্তু এটা সম্পুর্ন কোডকে একবারে কনভার্ট করেনা। এটা  একটি একটি করে ইন্সট্রাকশন লাইন কনভার্ট করে যেখানে কম্পাইলার সম্পুর্ন কোডকে একসাথে কনভার্ট করে। 


এখন পাইথন কে ইন্টারপ্রেটেড ল্যাঙ্গুয়েজ বললেও পাইথন সোর্স কোড প্রথমে কম্পাইলের ব্যাবহার করে কম্পাইল্ড হয়! (হ্যা পাইথন কম্পাইলার ও ব্যাবহার করে :3 )
কম্পাইলার পাইথন এর সোর্স কোড কে নিয়ে সেটাকে বাইট কোডে রুপান্তর করে । এবং ইন্টেরপ্রেটার  সেই বাইট কোড নিয়ে সেটাকে ম্যাশিন ল্যাঙ্গুয়াজে কনভার্ট করে। 
এখন কথা হইলো পাইথন এতো কাহিনি করে কেনো। কারন আছে ! উপরে বলেছি পাইথন প্লার্টফর্ম ইন্ডিপেন্ডেন্ট ল্যাঙ্গুয়েজ। এই জিনিশ টার জন্যেই এতো কাহিনী !

প্লাটফর্ম ইন্ডিপেন্ডেন্ট কি?
সহজ ভাষায় বলতে গেলে প্লাটফর্ম  ইন্ডিপেন্ডেন্ট মানে হচ্ছে একি জিনিশ ভিন্ন ভিন্ন হার্ডওয়ার  বা সফটওয়ার প্লার্টফর্মে চলতে পারার এভেলিটি।

পাইথনের কোড কিন্তু আমরা অনেক প্লার্টফর্মেই ব্যাবহার করতে পারি সোর্সকোডের কোনরকম পরিবর্তন ছাড়াই।  যেমন পাইথনের একি কোড আমরা উইডোজ,লিনাক্সে রান করাতে পারবো। 
এর জন্য পাইথন  PVM (python virutal machine) নামক একটি ভার্চুয়াল ম্যাশিন ব্যাবহার করে থাকে।   

পাইথন কম্পাইলার ব্যাবহার করে যে বাইট কোড জেনারেট করে সেই বাইট কোড গুলা PVM (python virutal machine) এ ইন্টারপ্রেটেড হয়ে উক্ত প্লার্টফর্ম বা CPU আর্কিটেকচারের জন্য প্রযোজ্য মেশিন কোডে রুপান্তর করে দেয়। 



![py fig](https://github.com/redwan-ist/python/blob/master/day%200/images/how-py-works.png)
